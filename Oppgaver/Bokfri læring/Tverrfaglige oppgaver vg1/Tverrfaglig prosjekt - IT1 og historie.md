# Tverrfaglig prosjekt: digital samtid og historie

**Dette er en tverrfaglig prosjektoppgave hvor du skal jobbe med et selvvalgt tema som dekker noen utvalgte kompetansemål fra IT1 og samfunnsfaget.**

Du skal ta utgangspunkt i [læreplanen for historie](https://www.udir.no/kl06/HIS1-02/Hele/Kompetansemaal/etter-vg2-studieforberedende-utdanningsprogram) og lage et nettsted med innhold som beskrevet udner.

### Norge i dansketiden - 1536 til 1814
Du skal skrive om Norge i dansketiden. Fokuser spesielt på, næringsliv, krig og kongemakt.

Elevene kan også si litt om hvordan Norge kom inn i union med Danmark og hvordan Norge gikk ut av unionen med Danmark. Nettstedet bør inneholde et kart som støtte til innholdet på nettstedet.

 Besvarelsen skal leveres som et nettsted som oppfyller disse spesifikasjonene:

* Nettstedet skal ha flere sider som brukeren kan navigere mellom
* Nettstedet skal lages fra bunnen av med HTML og CSS
* Dersom du bruker PHP og en database til innholdet, vil dette telle positivt på vurderinga
* De ferdige nettsidene skal validere som gyldig HTML5 på [validator.w3.org](https://validator.w3.org/)
* Du skal ha relevante kilder som klikkbare lenker i teksten (ikke som en egen kildeliste)
* Du skal bruke flere bilder på nettstedet, og du kan bare bruke bilder som er lov å kopiere 
* Nettstedet skal inneholde minst én video som belyser temaet på en god måte (finn noe på YouTube eller Vimeo)
* Nettstedet skal være utformet i henhold til kravene om universell utforming, så langt det er praktisk mulig

Nettstedet skal publiseres på en web-server. Læreren gir deg nærmere instrukser om dette. 

Navnet ditt bør fremkomme på alle sider, ved å lenke til en "Om-side" hvor du forteller om bakgrunnen for sidene og hvem du er. Du kan publisere anonymt, men da skal du begrunne hvorfor du velger å gjøre det. 

På "Om-siden" skal det også tydelig fremkomme hvilke kompetansemål fra IT1-faget og samfunnsfaget du har valgt å drøfte.


## Vurderingskriterier

I vurderingsarbeidet vil innholdet telle 60 % og den tekniske løsningen telle 40 %.

**Høy kompetanse (5-6):** Nettstedet er utformet i henhold til spesifikasjonene som er gitt i denne oppgaven. Eventuelle avvik fra spesifikasjonene er bevisste valg fra eleven. De valgte kompetansemålene fra IT1 og historie behandles på en reflektert måte med god bruk av flere kilder som gir ulike innfallsvinkler til temaet. Multimedieinnhold er integrert i nettsidene på en slik måte at det gir både en visuell og faglig berikelse.

**Middels kompetanse (3-4):**  Nettstedet er hovedsakelig utformet i henhold til spesifikasjonene som er gitt i denne oppgaven, med bare mindre avvik og mangler. De valgte kompetansemålene fra IT1 og historie behandles på en god måte med god bruk av flere kilder. Multimedieinnholdet som brukes på sidene belyser temaet på en god måte.

**Lav kompetanse (2):**  Nettstedet består av minst tre sider som inneholder tekst og bilder. Eleven holder seg til valgt tema og oppgir noen kilder. Multimedieinnholdet som brukes på sidene er relevante for temaet. Det valgte temaet er relevant i forhold til kompetansemålene.

---

>Denne oppgaven er laget av [fuzzbin](https://github.com/fuzzbin) og [bitjungle](https://github.com/bitjungle).
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
