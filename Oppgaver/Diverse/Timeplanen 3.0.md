Timeplanen 3.0
==============
Her skal du fortsette å forbedre HTML-siden som du laget i øvingen "Timeplanen" og "Timeplanen 2.0".

Oppgave
-------
Det er skolestart, og du skal lage en timeplan i HTML. Lag siden som er vist i bildet nedenfor. Bytt gjerne ut fagene med de du selv har. Husk å lagre oppgaven i egen mappe. Legg også bildet i en egen mappe med navn `bilder`.

I versjon 3 av timeplanen skal du få infoboks og bilde til å flyte til høyre for selve timeplanen. Klikk på bildet nedenfor for å se det i stor størrelse. Opprett en egen CSS-fil som du plasserer i mappa `stiler`. Bruk CSS-koden `float` for å plassere de ulike elementene på siden. Infoboksen skal være 250 piksler bred og ha fargen `silver`.

Når du gjør nettleservinduet ditt smalt (simulerer en smal mobilskjerm), skal bildet, infoboksen og tabellen posisjoneres pent i en kolonne under hverandre.

![Den ferdige nettsiden](https://raw.githubusercontent.com/fagstoff/IT1/master/Bilder/timeplan3-1.png)

Ressurser
---------
* Du trenger en teksteditor og en nettleser til denne oppgaven. 
* Bruk [w3schools](http://www.w3schools.com/) for å finne dokumentasjon til HTML og CSS. Informasjon om tabeller [finner du her](http://www.w3schools.com/tags/tag_table.asp).
* Det kan være mye arbeid å sette opp tabeller i HTML, men her er en tabellgenerator som kan spare deg for mye jobb: [Tables Generator](http://www.tablesgenerator.com/html_tables).
* For å finne fargekoder til fine farger som passer godt sammen kan du bruke [Adobe Color CC](https://color.adobe.com/nb/create/color-wheel/).
* Du trenger også et bilde av et klasserom. Du kan [laste ned et bilde her](https://commons.wikimedia.org/wiki/File:Andrew_Classroom_De_La_Salle_University.jpeg).

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/).
* Bildet skal være 400 piksler i bredden.
* Tabellen skal ha samme antall rader og kolonner som vist i eksempelbildet over, men du kan gjøre visuelle forbedringer av siden så lenge den valideres uten feil og advarsler.
* Når nettleservinduet gjøres smalt skal siden vises på samme måte som i "Timeplanen 2.0".

Kompetansemål
-------------
* redigere nettsteder ved bruk av standardiserte oppmerkingsspråk

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
