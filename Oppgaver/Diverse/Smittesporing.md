# Smittesporing

I begynnelsen av 2020 opplevde verden en pandemi forårsaket av [koronaviruset](https://www.datatilsynet.no/aktuelt/aktuelle-nyheter-2020/ny-sporings-app-for-a-hindre-koronasmitte/). Det ble valgt flere ulike strategier for å få kontroll på smitten. Noen av tiltakene er regler og anbefaliger på hvordan befolkningen skal te seg. Andre tiltak er å samle mest mulig informasjon om hvordan smitten sprer seg i samfunnent.

**Denne oppgaven skal fokusere på problemstillinger knyttet til datainnsamling.**

Det norske selskapet [Simula research laboratory](https://www.simula.no/news/digital-smittesporing-sporsmal-og-svar) fikk i oppdrag av [Folkehelseinstituttet](https://www.fhi.no/nyheter/2020/utvikler-app-for-smitteoppsporing/) å utvikle en app som kan bidra til å redusere tiden som brukes på smitteoppsporing. For å få til dette er man nødt til å samle inn informasjon om brukerens atferd.

## Oppgave - Er det noen problemstillinger knyttet til en slik app?

Les og sett deg inn i problemstillingen ved å bruke vedlagte kilder og ressurser. Gjør gjerne egne søk og hent inn informasjon fra andre steder. Vurder alltid troverdigheten til kildene.

* Lag en tabell der du argumenter for og i mot lanseringen av en slik app.
* Hva er det viktigste argumentet **for** denne appen?
* Hva er det viktigste argumentet **mot** denne appen?
* Skriv en kort oppsummering om hva du tenker om denne appen. Vis til kildene du har brukt.
* Hvis du var beslutningstager, svar kort på hvorfor eller hvorfor ikke du ville godkjent appen?


## Aktuelle kompetansemål i hovedområdet Digital samtid som dekkes i denne oppgaven

 * gjøre rede for og argumentere for nødvendigheten av regelverk og etiske normer for bruk av informasjonsteknologi
 * beskrive og drøfte informasjonsteknologiens muligheter og konsekvenser


## Forslag til ressurser
 
* [Simula - Selskapet som lager appen](https://simula.no)
* [Infoside fra helsenorge.no om koronaviruset i Norge](https://helsenorge.no/koronavirus/fakta-og-handtering-i-norge)
* [FHI om smittesporings-appen](https://www.fhi.no/nyheter/2020/utvikler-app-for-smitteoppsporing/)
* [Artikkel (digi.no) om appen](https://www.digi.no/artikler/ekspertgruppe-skal-ga-gjennom-kildekoden-i-ny-app-for-smittesporing/489653)
* [Artikkel (NRK) om appen](https://www.nrk.no/norge/fhi-appen-smittestopp-gjennomgas-na-av-sikkerhetseksperter-1.14977918)
* [Datatilsynet om appen](https://www.datatilsynet.no/aktuelt/aktuelle-nyheter-2020/ny-sporings-app-for-a-hindre-koronasmitte/)
* [Artikkel fra NRKbeta](https://nrkbeta.no/2020/04/09/simula-om-sporingsapp-omstridt-beslutning-skyldes-begrensninger-i-apple-produkter/)


---

>Denne oppgaven er laget av [fuzzbin](https://github.com/fuzzbin).
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
