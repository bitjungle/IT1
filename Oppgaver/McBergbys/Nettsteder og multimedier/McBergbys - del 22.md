# McBergbys - del 22: HTML og CSS (repetisjonsoppgave 1)

**Sjefen i McBergbys har sett på løsningsforslaget vi har laget, og er ganske fornøyd. "Dette er ikke så ille" sa han, "men hvorfor skal jeg betale lønna til så mange utviklere når alle legger frem nøyaktig samme løsning?". Nå vil han ha mange ulike forslag til layout og sidetekster, slik at han har noe å velge i når han plukker ut den løsninga som skal brukes.**

## Oppgave

Ta utgangspunkt i de løsningene du har laget tidligere (oppgave 13 og tidligere), og re-implementer dine tidligere valg av layout, farger og fonter. Hent også inn teksten du har skrevet til "Om McBergbys" (og eventuelt til de andre sidene, om du har gjort andre valg enn det du fikk utdelt som løsningsforslag til oppgave 19).

Bildet som står på siden med bestillingsskjemaet (index.php) skal byttes ut med plakaten du laget i oppgave 21. Plakaten skal ha en bredde på maksimalt 400 piksler, og være optimalisert for bruk på web.

Målet med denne oppgaven er at du skal ha en implementering som tydelig bærer ditt personlige preg. Se også etter løsninger for brukergrensesnittet som du mener at er bedre enn den løsninga du fikk i oppgave 19.

Du har full frihet til å gjøre alle de endringene du måtte ønske, så lenge det ikke påvirker funksjonaliteten til web-applikasjonen og du forholder det til kravene om universell utforming. Sidene må også validere som gyldig HTML5.


## Ressurser

* [HTML5-ressurser](http://www.w3schools.com/html/default.asp) fra W3Schools
* [CSS-ressurser](http://www.w3schools.com/css/default.asp) fra W3Schools
* Bruk [Tilsyn for universell utforming av IKT](http://uu.difi.no/) for å skaffe deg en oversikt over hvilke krav som stilles til universell utforming. Du finner [info om utforming og presentasjon på denne siden](https://uu.difi.no/artikkel/2015/07/utforming-og-presentasjon).


## Vurderingskriterier

* Alle sidene skal validere som HTML5 uten feil og advarsler på [validator.w3.org](https://validator.w3.org/).
* Plakatbildet skal være korrekt satt inn, og ha en bredde på maksimalt 400 piksler.
* Farger og fonter skal være forskjellig fra løsningsforslaget som ble utdelt til oppgave 19.
* Teksten på siden "Om McBergbys" skal være forskjellig fra løsningsforslaget som ble utdelt til oppgave 19.


## Kompetansemål

* redigere nettsteder ved bruk av standardiserte oppmerkingsspråk
* utvikle nettsteder i henhold til planer og vurdere om krav til brukergrensesnitt er oppfylt
* planlegge nettsteder som inneholder multimediekomponenter
* organisere og begrunne filstrukturen for nettsteder


>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
