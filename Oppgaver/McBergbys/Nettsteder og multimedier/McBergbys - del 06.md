McBergbys del 6: Embedding av video
===================================
**Den smarte markedsføringsavdelinga til McBergbys har funnet ut at nettstedet trenger en "Hamburgerskole" hvor potensielle kunder læres opp til å bli gode forbrukere og hamburger-elskere. De har også hørt at video er et veldig bra medium for reklame. Nå må du lage nettsiden.**

Oppgave
-------
Lag en nettside som inneholder to videoer, slik som vist i bildet nedenfor. Du trenger ikke å bruke identiske farger eller fonter, bygg videre på det du selv har gjort i tidligere oppgaver. Siden skal bruke samme CSS-kode som bestillingsskjemaet, sånn at nettstedet får en gjennomført visuell helhet. I tillegg er det viktig at du etterstreber en universell utforming av nettsiden. Nettsiden skal hete `hamburgerskolen.html`, og skal lagres i en mappe med navnet `mcbergbys-06`. Videoen skal ligge i en undermappe som heter `video`.

![McBergbys](https://raw.githubusercontent.com/fagstoff/IT1/master/Bilder/mcbergbys-6.jpg)

Den første videoen på siden må du laste ned på egen PC. Plasser den i en mappe som heter `video`, og legg den inn i HTML-siden ved å bruke HTML5 `<video>`-taggen. 

Ressurser
---------
* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/nettsteder og multimedier](https://github.com/bitjungle/IT1/tree/master/Fagtekster/nettsteder%20og%20multimedier).
* Videoen som skal embeddes med `<video>`-taggen [kan du laste ned her](https://raw.githubusercontent.com/fagstoff/IT1/master/Video/how-to-eat-a-hamburger.mp4).
* Du kan lese om bruk av `<video>`-taggen på [w3schools.com](http://www.w3schools.com/tags/tag_video.asp).
* Videoen som skal embeddes fra YouTube [kan du se her](http://youtu.be/lz0IT4Uk2xQ?t=17s). Den skal embeddes med bruk av `<iframe>`-taggen. Trykk på "Del -> Innbygg" på YouTube. 
* Du kan lese om bruk av `<iframe>`-taggen på [w3schools.com](http://www.w3schools.com/html/html_youtube.asp).
* Bruk [Tilsyn for universell utforming av IKT](http://uu.difi.no/) for å skaffe deg en oversikt over hvilke krav som stilles til universell utforming.

Vurderingskriterier
-------------------
* Videoene skal kunne avspilles på siden.
* Videoene skal være 720 piksler brede.
* HTML-siden skal validere uten feil og advarsler på [validator.w3.org](https://validator.w3.org/).
* Siden skal være utformet i henhold til kravene om universell utforming, så lang det er mulig.

Kompetansemål
-------------
* redigere nettsteder ved bruk av standardiserte oppmerkingsspråk
* utvikle nettsteder i henhold til planer og vurdere om krav til brukergrensesnitt er oppfylt
* planlegge nettsteder som inneholder multimediekomponenter
* organisere og begrunne filstrukturen for nettsteder

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
