McBergbys del 3a: HTML-tabeller
==============================
**En av de ansatte på McBergbys glemte å komme på jobb torsdag kveld, og det er ikke første gang det har skjedd. Du må lage en vaktliste som viser når de ulike ansatte skal være på jobb.**

Oppgave
-------
Du skal lage nettsiden `vaktliste.html`, slik at den blir slik du ser på bildet nedenfor. Fila skal lagres i en mappe med navnet `mcbergbys`. 

![McBergbys](https://raw.githubusercontent.com/fagstoff/IT1/master/Bilder/McB03a.png)

Ressurser
---------
* Du trenger en teksteditor og en nettleser til denne oppgaven.
* Bruk [w3schools](http://www.w3schools.com/) for å finne dokumentasjon til HTML og CSS. Informasjon om tabeller [finner du her](http://www.w3schools.com/tags/tag_table.asp).
* Det kan være mye arbeid å sette opp tabeller i HTML, men her er en tabellgenerator som kan spare deg for mye jobb: [Tables Generator](http://www.tablesgenerator.com/html_tables)

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/).
* Tabellen skal ha samme antall rader og kolonner som vist i eksempelbildet over, men du kan gjøre visuelle forbedringer av siden så lenge den valideres uten feil og advarsler.

Kompetansemål
-------------
* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder

>Denne oppgaven er laget av [bitjungle](https://github.com/bitjungle) og [fuzzbin](https://github.com/fuzzbin).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
