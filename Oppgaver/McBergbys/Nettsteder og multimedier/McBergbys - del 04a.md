# McBergbys del 4a: CSS

**Nettsiden som skal brukes til bestillinger hos hurtigmatkjeden McBergbys er ferdig, men den ser veldig kjedelig ut. Noe må gjøres.**

## Oppgave

Du skal friske opp nettsiden `index.html` som du laget i oppgaven `McBergbys automagiske bestillingssystem - del 3`, slik at den blir mye penere og tøffere enn det du ser på bildet nedenfor (klikk på bildet for å se det i stor størrelse). Nettsiden skal lagres i en mappe med navnet `mcbergbys-04`. For å endre utseende på nettsiden skal du bruke CSS. Legg inn koden `<link rel="stylesheet" href="stiler/stilark.css">` i `header` på HTML-fila, og lagre CSS-fila i undermappa `stiler`. 

![McBergbys](https://raw.githubusercontent.com/fagstoff/IT1/master/Bilder/McB04.png)

Du skal også endre siden `vaktliste.html`. Legg inn klassenavn i de aktuelle tabell-cellene i HTML-koden, og bruk CSS for å gi cellene "Tidlig", "Mellom" og "Sen" forskjellig farge.

## Ressurser

* Du trenger en teksteditor og en nettleser til denne oppgaven. Relevante fagtekster finner du i mappa [Fagtekster/nettsteder og multimedier](https://github.com/bitjungle/IT1/tree/master/Fagtekster/nettsteder%20og%20multimedier).
* Bruk nettet for å finne spennende CSS-eksempler, du kan for eksempel [starte her](http://www.w3schools.com/css/css_examples.asp).

## Vurderingskriterier

* I denne oppgaven er alle triks lov. Bruk fantasien og tips du finner på nettet, og lag noe du synes er tøft!

## Kompetansemål

* redigere nettsteder ved bruk av standardiserte oppmerkingsspråk
* organisere og begrunne filstrukturen for nettsteder

>Denne oppgaven er laget av [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
