McBergbys del 1: Hallo verden
=============================
**Hurtigmatkjeden McBergbys satser stort, og trenger gode nettsider. Du er foreløpig den eneste IT-ansatte i bedriften. Nå skal du lage den første HTML-siden i et stort utviklingsprosjekt som skal gå over et helt år.**

Oppgave
-------
McBergbys ønsker å utvikle nettsider som blant annet inneholder et bestillingssystem. Dette systemet skal kundene bruke mens de venter på å bestille mat i restauranten og i drive-in. Dette gjør at kjøkkenet får beskjed om hva som skal lages av mat før kundene kommer til kassa, og dermed kan begynne på bestillingen tidligere. Slik avvikles køen raskere.

Du skal lage nettsiden `index.html`, slik at den blir slik du ser på bildet nedenfor. Nettsiden skal lagres i en mappe med navnet `mcbergbys-01`.

![McBergbys](https://raw.githubusercontent.com/fagstoff/IT1/master/Bilder/McB01.png)

Ressurser
---------
* Du trenger en teksteditor og en nettleser til denne oppgaven. 
* Du kan finne hjelp til å lære deg HTML på [w3schools](https://www.w3schools.com/html/default.asp).

Vurderingskriterier
-------------------
* HTML-siden skal validere uten feil og advarsler på [validator.w3.org](https://validator.w3.org/). 

Kompetansemål
-------------
* redigere nettsteder ved bruk av standardiserte oppmerkingsspråk

>Denne oppgaven er laget av [fuzzbin](https://github.com/fuzzbin) og [bitjungle](https://github.com/bitjungle).  
>Oppgaven er lisensiert under en
>[Creative Commons Navngivelse-DelPåSammeVilkår 4.0 Internasjonal lisens.
](http://creativecommons.org/licenses/by-sa/4.0/)
