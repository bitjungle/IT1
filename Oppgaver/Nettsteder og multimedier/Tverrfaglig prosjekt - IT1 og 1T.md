# Tverrfaglig prosjekt: IT1 og 1T

**Dette er en tverrfaglig prosjektoppgave hvor du skal jobbe med matematikk 1T og dynamiske nettsider.**

Oppdraget er å lage en dynamisk nettside som kan brukes for å finne nullpunktene til andregradslikninger ved hjelp av [ABC-formelen](https://no.wikipedia.org/wiki/Andregradsligning#ABC-formelen).

Dere skal jobbe i grupper med 3-5 deltakere. Gruppa skal bør dele oppdraget inn i to hovedområder:

* Frontend: Design og implementer et brukergrensesnitt i HTML/CSS hvor brukeren taster inn input-data og får presentert resultatet. Lag et grensesnitt som er enkelt å bruke, samtidig som det ser innbydende og interessant ut.
* Backend: Implementer nødvendige funksjoner i PHP for å utføre beregningene. Sørg for at funksjonene håndterer alle mulige løsninger og feilsituasjoner.

Ikke start med implementering før gruppa har en skikkelig plan for både frontend og backend. Lag skisser og **skriv en plan i et Word-dokument som leveres til læreren før implementering starter**. Disse tingene bør dere vurdere i planen:

* Hvilke funksjoner er nødvendige for applikasjonen?
* Hvilke matematiske beregninger skal gjøres?
* Hvilke grep skal gjøres for å unngå [kjøretidsfeil (run-time error)](https://en.wikipedia.org/wiki/Run_time_(program_lifecycle_phase))?
* Hvilke input-felter trengs i brukergrensesnittet?
* Hvordan skal layout være for at input-skjemaet skal være enklest mulig å bruke?
* Hvordan skal resultatet fra beregningen vises?
* Hvilke utvidelser kan dere tenke dere for versjon 2.0 av applikasjonen?

Når planen er levert inn, kan frontend og backend implementeres. Når begge deler er ferdigstilte må de knyttes sammen og publiseres på en web-server. Lever inn en lenke til læreren for vurdering av den ferdige applikasjonen.

