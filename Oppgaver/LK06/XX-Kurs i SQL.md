# Gjennomfør kurset "Intro til SQL: oppgave og databehandling"

Du skal gjennomføre kurset ["Intro til SQL: oppgave og databehandling"](https://nb.khanacademy.org/computing/computer-programming/sql) på Khan Academy. Læreren gir deg en klassekode på Khan Academy, slik at han/hun kan følge progresjonen din. 

Khan Academy-kurset består av fire seksjoner. I seksjonen "Relational Queries in SQL" skal du kun gjennomføre de tre første delene (fram til og med "Challenge: Bobby's Hobbies"). Resten av denne seksjonen er valgfritt fordypningsstoff. Du bør forsøke å fullføre alle de andre seksjonene i kurset, se vurderingskriteriene nedenfor.

Du bør lese gjennom [denne grunnopplæringa i SQL](https://github.com/fagstoff/IT1/blob/master/Fagtekster/databaser/02.%20SQL.md).

Det kan også være kjekt å ha et oppslagsverk for SQL-språket, da kan du se på [SQL Quick Reference](http://www.w3schools.com/sql/sql_quickref.asp) fra W3Schools.

## Kompetansemål fra Databaser:

* utvikle normaliserte datamodeller ut fra problemstillinger og begrunne valgene som er gjort
* lage databaser i henhold til gitte datamodeller
* utvikle, presentere og begrunne databaseapplikasjoner

## Vurderingskriterier:

* **Høy kompetanse:** Har fullført alle utfordringer og fullført flere prosjekter (men kun de tre første delene av "Relational Queries in SQL"). Prosjektene skal være korrekt utført i forhold til egenmeldingen eleven avgir når prosjektet avsluttes.
* **Middels kompetanse:** Har fullført mer enn halvparten av alle utfordringer og minst ett prosjekt. Prosjektet skal være korrekt utført i forhold til egenmeldingen eleven avgir når prosjektet avsluttes.
* **Lav kompetanse:** Har sett gjennom mer enn halvparten av kurset, og fullført minst fem utfordringer.
