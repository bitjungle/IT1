# 01 - Datamaskiner og komponenter

Hvilke komponenter er en datamaskin satt sammen av? Du skal lage et nettsted 
som forklarer oppbygginga av en datamaskin, og som tar for seg likheter og 
forskjeller mellom en mobiltelefon, en laptop og en gaming-pc.

## Krav

Nettstedet skal ha minst tre sider, og det skal gå an å navigere mellom 
sidene. Lag en layout og struktur på nettstedet som du mener at er 
fornuftig.

Du skal lage korte og presise beskrivelser av alle de viktigste komponentene 
i en datamaskin, med lenker til artikler på nettet hvor du kan lese mer. Forklar 
viktige fagord og uttrykk (for eksempel CPU).

Nettstedet skal inneholde minst en tabell og en liste, og det skal være 
minst ett bilde på hver enkelt side. Bruk bilder sånn at de henger godt 
sammen med teksten du skriver.

Du skal legge spesielt vekt på at HTML-koden er feilfri (bruk 
[validator.w3.org](https://validator.w3.org), og at sidene 
er universelt utforma så langt det er praktisk mulig (bruk 
[uutilsynet](https://www.uutilsynet.no/wcag-standarden/losningsforslag-nettsider/36)).

## Gjennomføring

Lag deg en plan for hvordan du skal løse deg denne oppgava. Bruk dette 
forslaget som utgangspunkt:

* Lær deg det du trenger om HTML og CSS, bruk læreverket i faget og [W3Schools](https://www.w3schools.com)
* Les deg opp på datamaskiner, bruk læreverket i faget og andre kilder på nettet 
* Planlegg sidene, hvilke sider trenger du og hva skal du skrive om?
* Skriv teksten, husk at det må være din egen tekst (ikke plagier!)
* Finn passende bilder som du kan bruke, eller ta bilder selv
* Lag HTML-sidene, husk å skrive feilfri kode med god struktur
* Jobb med layout og CSS til slutt

## Kompetansemål

* beskrive sentrale komponenter i datamaskiner og nettverk og gjøre rede for hvilken funksjon de har
* utvikle nettsider ved hjelp av markeringsspråk
* planlegge og lage nettsider som tar hensyn til brukervennlighet og universell utforming

## Vurderingskriterier

|                      | Lav måloppnåelse                                                                         | Middels måloppnåelse                                                                                                         | Høy måloppnåelse                                                                                                                                     |
|----------------------|------------------------------------------------------------------------------------------|------------------------------------------------------------------------------------------------------------------------------|------------------------------------------------------------------------------------------------------------------------------------------------------|
| Faglig innhold       | Lister opp de viktigste komponentene i en datamaskin.                                    | Har skrevet korte sammenfatninger om de viktigste komponentene i en datamaskin,                                              | Har skrevet korte sammenfatninger om de viktigste komponentene i en datamaskin, med god bruk av fagord og lenker til gode kilder for videre lesning. |
| Sidelayout           | All tekst og bilder vises i ulike typer nettlesere med ulik sidebredde.                  | Har en god struktur på sideinnholdet og bruker CSS for å lage layout.                                                        | Bruker CSS for å lage en god responsiv design.                                                                                                       |
| HTML-kode            | HTML-koden bruker head og body korrekt.                                                  | HTML-koden har noen feil, men innholdet vises korrekt i nettleseren.                                                         | HTML-koden er feilfri.                                                                                                                               |
| Andre tekniske krav  | Har noen av de elementene som kreves av oppgaven (bilder, tabeller, lister, navigasjon). | Oppfyller alle krav, men noen av elementene vises feil eller fungerer ikke.                                                  | Oppfyller alle krav i oppgaven.                                                                                                                      |
| Universell utforming | Har ikke lagt vekt på universell utforming.                                              | Har med de viktigste krava til universell utforming, som god kontrast og tekststørrelse samt enkel navigasjon mellom sidene. | Følger i stor grad WCAG.                                                                                                                             |